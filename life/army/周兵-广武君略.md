# 广武君略

作者：李左车

- [广武君略](#广武君略)
  - [阴阳五行](#阴阳五行)
  - [论战](#论战)
  - [天地](#天地)
  - [李牧论地](#李牧论地)
  - [虎据丛林](#虎据丛林)
  - [雁门关](#雁门关)
  - [上谋无谋](#上谋无谋)
  - [李牧见平原君](#李牧见平原君)
  - [赵王李牧问对上](#赵王李牧问对上)
    - [文战](#文战)
  - [赵王李牧问对中](#赵王李牧问对中)
  - [赵王李牧问对下](#赵王李牧问对下)
    - [人才](#人才)
  - [用间](#用间)
  - [论将](#论将)
  - [大将军](#大将军)
  - [言辞](#言辞)
  - [转圆定方](#转圆定方)

## 阴阳五行

粤若稽古，人初生，有圣人出，为众生先。圣人察天地万物，辨阴阳，考事物变化之理，明五行之术。始有三皇，教化万民，习淳朴之风，天下无乱。

五帝相继，黄帝以武制蚩尤，尧舜之君，可谓至矣，尧讨共工，舜征三夷，始有战事。

至三王，凭杀伐而定天下。欲望渐起，恶习丛生，诸逆横行。伊尹佐成汤得商六百年天下，吕尚辅周武，吊民伐罪，商纣遂灭。周公制礼，使天下长幼尊卑有序。

自此以下，世风渐糜。王权衰微，夷狄侵焉。管子相齐恒，天下始有霸。愈乱。孔子著春秋，老子作道经，吴孙子传兵法十三篇，天下始有得道。

天地万事万物异焉，或阴或阳。圣人辨之。

曰：雌为阴，雄为阳。女为阴，男为阳。腹为阴，背为阳。鞘为阴，剑为阳。河为阴，山为阳。月为阴，日为阳。雨为阴，风为阳。水为阴，火为阳。

曰：后为阴，前为阳。下为阴，上为阳。左为阴，右为阳。里为阴，表为阳。暗为阴，明为阳。藏为阴，显为阳。

曰：静为阴，动为阳。入为阴，出为阳。慢为阴，快为阳。虚为阴，实为阳。

曰：死为阴，生为阳。悲为阴，乐为阳。衰为阴，盛为阳。厌为阴，喜为阳。辱为阴，荣为阳，贫贱为阴，富贵为阳。

曰：谋略为阴，王法为阳。征伐为阴，安抚为阳。战为阴，交为阳。用间为阴，用兵为阳。奇为阴，正为阳。庙算为阴，挥动三军为阳。断粮道为阴，拒敌为阳。

未可尽类也！或阴或阳，阴或为阳，阳或为阴，亦未定也！

此盖阴阳之常也。圣人察之，明阴阳变化之理。属之，推金，木，水，火，土。

曰：水生木，木生火，火生土，土生金，金生水。

曰：水克火，木克土，火克金，金克木，土克水。

曰：木乘水，火乘木，土乘火，金乘土，水乘金。

曰：火侮水，水侮土，土侮木，木侮金。

生则有之，乘则助之，侮则损之，克则败之。

此五行之生克乘侮之法也。

圣人先分阴阳，再定五行，而取用兵之道。阴阳兼之。守其阳而无阴，若剑无鞘。守其阴而无阳，若剑无锋。

国之道，阴阳相济，方可言战。圣人据阴阳五行，不居庙堂，而知国势，不赴战地，而知胜败，躬耕于野，而知天下。

凡用兵者，阳奉阴为，阳始阴终也。

## 论战

敌强，言战在彼，邀战在彼，我不得不战，敌已先胜。

我强，言战在我，邀战在我，不战在彼，一胜一负。

吴孙子言，先为不可胜，是论也。当知阴阳五行之妙。阴阳者，相生，相随，相共，相对，相助，相蚀，相易，相合，相克。物事虽有法，而法无定法，法虽异而道同。

敌强，言战在彼，邀战在彼，不战在我，一胜一负。

我强，言战在我，邀战在我，敌不得不战，我已先胜。

修德政，行王道，富国强兵，伐交，战端未启而战备不懈，是谓文战。

登坛拜将，授斧钺，提虎狼之师，威逼敌国，是谓武战。

两军相拒，执矛戟，斩杀敌将，血洒沙场，破国拔城，是谓明战。

敌我双方，勾心斗角，而未见一兵一卒，使谋用间，扰敌庙堂，扰敌军心，使敌内斗，使敌绝外交，是谓暗战。

胜在未战，上兵也。

选精兵良将，破敌于两军阵前，中兵也。

敌来犯，我方拒敌，苦战得胜，然使生灵涂炭，民受战乱，下兵也。

古之明君，或不战，若战，必阵于敌境。齐恒首霸，鲁虽三败齐，而恒公不失为天下霸主。此齐恒、晋文、楚庄之霸道也。

战争，人主之。人，心主之。意志强弱乃胜负之所在。王意坚，胜算有一。庙堂意坚，胜算有二。三军意坚，胜算有三。举国意坚，胜算多矣！

战不常有，而战备尽有。曰，备人，备将，备兵，备粮，备习，备间，备谋，备义，备有名。

战争。破军为下；破国次之；虏其心，折其魂为上。

夫战，国之安危所在。敌强不可惧，我强不可不慎。有谋战者，虑事必周，决事必果，行事必稳、狠、快、准。

善不言战，战不言善。拔城，掠地，取资材，毁损，杀戮，乃战之常态。

圣人非好战，非恶战。战有一，曰趋利避害也。

## 天地

人之立于天地，必为天地所限。圣人顺天地而为。世代兴废，受于天，王者制事，立于地。圣人知天地，而后用兵。兵者，圣人所以讨强暴，平乱世，夷险阻，救危殆。

天者，日，风，寒，暑，昼，夜，星象。

地者，山，丘，水，火，平野，庄稼，草木。

皆不可尽类也！天顷西北，地倾东南。

天之主，日也，地之本，土也，人事物咸归之。

圣人因日而用事。日动而诸相生。圣人逐日而定四时八极。

居天中，景阳风起，主暑热，万物最盛，阳气至。居南，位午，属火，其于十母为丙丁。

日稍偏，凉风起，主地，万物初衰，言万物气夺可伐也。居西南，位未，位申。

阊阖风居西方，主收藏，言阳气道万物，阖黄泉也，居西，位申，属金，其于十母为庚辛。

不周风居西北，主杀生，主避生气，言阳气藏于下，位酉，位戌。

日至低，广莫风起，言阳气在下，阳藏于舒，主虚无，位亥，属水，其余十母为壬癸。

日初升，条风起，主出万物，主复苏，言万物初生，居东北，位丑，位寅。

明庶风居东方，明众物尽出也，主小成，主初立，属木，其于十母为甲乙。

清明风居东南，主风吹万物而西之，言万物益大而轸轸然，位辰，位巳。

夜观天象，太一居中，五宫分置，辨七星二十八宿，知旋玑玉衡以齐七政，玄妙兮！

东阵之山曰死，东注之水为生。

孙子言九地，谓轻、重、散、争、衢、交、圮、围、死。又言六形，谓支、挂、隘、远、通、险。

## 李牧论地

四通之地处战，必为争地，先取则利，非战曰枢，两国相斗，必依枢地而战，枢地处后方，一时主军难至，当以间扰，以散袭之。

狭隘之阻塞地曰厄，据厄地守则必坚，出则可返。

悬峭之地曰钻，主军不过钻地，当出奇兵，使敌不备。

平坦之地曰野。青翠之野为原，枯萎之野为旷，不毛之野曰荒，苦寒之野曰漠。

水浸之地曰泽，宜散兵侵扰敌。临水之地曰滩，我据滩地，敌涉水可击，敌据滩地，我不涉水击敌。

人多之地曰众，人少之地曰寡。敌来我众地，则坚壁清野，使敌无所获。我入敌众地，则掠，毁。

彼重我轻，或彼轻我重之地曰贵，彼轻我轻曰贱。若敌之宗庙，敌之贵地也，入敌贵地，敌不敢毁我敢毁，敌不敢战敌敢战，是以先胜。

孙子言，攻其必救，其一曰攻其必救之地也。战在人，然不得天地之助，先败，人不知得天地之助，人亦败。

## 虎据丛林

虎据丛林，或啸而百兽恐，或隐而不知所踪，或击而迅猛，挟雷霆万钧之势，一击而扑杀。

狼善奔，喜群居。草原、旷野、山林皆见。其捕食，久逐，多路围攻，待猎物疲惫，始击杀。

毒蛇，隐而难觅其踪。若有险，将身团之。若击，先悄然隐伏，后如离弦之矢，一击而中，静待猎物毒发身死。

猎人捕猎，常广设罗网，使诱饵，设陷阱，坐等，待猎物自投之。

二牛相斗，两角向前抵之。一牛不支或退而败，或露其侧，犄角一击而胜。

二士相搏，前实后虚。上策击其背，中策击其侧，下策努力相搏。一较力，二较速，三较技，四较勇，五较狠，六较谋。

凡战，大抵如此。李牧为雁门守，常游山野，见诸百兽而悟道。

虎战以隐身为先，迅猛，力大为要。狼战以机动为先，久逐为要。蛇战以隐为先，以毒为要，击其一点，瘫痪全局。猎战以备为先，以饵为要。牛战以列阵为先，以实力为要。二士相搏，几近于用兵之道。李牧以此观物，究其理，天地造化，皆有因果，皆生用兵之道。

凡用兵，须知进退之道。进者近物，退者避物。进以击敌之虚，退以避敌之实。进退生变，变生隙，隙生计，计定而攻击隙。进者阳，退者阴，进者阴，退者阳，进退者阴阳，阴阳进退之变，无穷无尽，乃孙子言奇正之妙耳！

## 雁门关

赵王委李牧守代地拒胡。匈奴屡犯。牧曰，言战者斩。牧置吏，郡内租税皆充军给，犒赏三军，教习战，多出细作。经年皆无损，匈奴无所获。

胡人以牧胆怯，未敢战也，边兵亦以此见牧。

赵王责牧，牧依旧，王怒而使代牧。

后匈奴屡犯赵境，与战。几败而多损，耕牧废焉。

王复请牧，牧推病不出，强令之。牧曰：臣复为雁门守，袭用的事，方敢奉命。赵王许。

又数年，匈奴无所获，然终以牧怯。

牧备战车千辆，战马万匹，精选猛士五万，善射者十万，教战。

牧弃人马牛羊于野，匈奴喜获。单于亲率大军又至，牧斩杀胡兵十万余众。自此单于不敢南窥。牧再战，林胡降，东胡败，襜褴灭。

> 赵王问牧：或闻雁门之事。
>

牧对曰：匈奴骑兵来去如风，所长者迅疾，骑兵战于草原如狼，此狼战也。杀一狼而余者尽散，非上兵。敌来攻，我收拢所部，使敌无可乘，此蛇战也。我使诱饵，敌自投，此猎战也。练精兵，习战阵，乘天时，选地剩，断其归途，出其不意，迅猛一击，此虎战也。以猛虎击困狼，焉能不胜。以虎逐走狼，则反为所败。

> 赵王曰：愿闻其详。
>

李牧对曰：匈奴亲领大军至，我诱敌至一地狭多山多林之处，置陷障锁其出，以步阵迎敌，山岖林密，骑反不如步，敌不知所措，我选精兵疾击其中军，骑兵钳击其两翼，截为数段，匈奴军尽没，只走了单于。

赵王口称善。

## 上谋无谋

孙子曰：上兵伐谋。故谋为用兵之至。谋分上下。

上谋于内，大谋也，阳谋也。

明教化，昌仁义，定法统。天下民、吏、官、将、相各就其位，各司其职，各得其所。谋由义生，谋随法定，见于天下，而不隐于人。

商君相秦，立木为信，行法治，励耕战，秦强于六国，盖商君变法之功。若曰谋，天下尽知之，若曰非谋，孰能强国乎？故圣贤治国，上谋非谋，此三皇五帝所以治天下也。

上谋于内，深谋也，阴谋也。

昔郑伯克段。初，叔段与庄公稍有不和。庄公纵之。叔段日骄，终反。庄公杀叔段于鄢。曰：多行不义必自毙。

左曰义，右曰信，杀伐居内而人不识，举国皆言郑庄公仁义。

上谋于外，大谋也，阳谋也。

管仲相齐，以信义达于天下，尊王扰夷，九合诸侯，一匡天下，齐桓首霸。

上谋于外，深谋也，阴谋也。

张仪为秦相。使齐，鼓动三寸不烂之舌，说反齐楚联盟。使楚，说怀王入秦，客死他乡，为天下笑，三闾大夫屈死汩水。

张仪之谋，深藏不露天下莫能知，及知，追悔莫及。

圣人谋事，不露兵锋敌国破，不动声色而敌谋臣亡，不假刑赏而士赴死，诸侯因谋相斗反谢吾，天下是友是敌尽皆为之所驱而不自知，虽死犹乐耳！内无异志之士，外无敌国相逼！

故曰：上谋无谋。

## 李牧见平原君

> 平原君曰：将军高才，赵国之幸，敢得闻子之高见？
>

李牧对曰：牧不及平原君十一焉。

> 曰：君王左右，当有何人？
>

对曰：佐君王者，君子，小人，贤者。

> 曰：试说之。
>

对曰：君子曰礼法。守君子之德，而居君子之名，天下尽欺之，非真君子也，故常为不仁。

小人曰利害。怀小人之恶，而居小人之名，天下尽弃之，非真小人也，故常舍小利。

守君子之德而人莫知，真君子也。守小人之恶而人莫知，真小人也。

天下皆言其为君子者，非君子，天下皆言其为小人者，非小人。

贤者守君子之德，不弃小人之恶。

> 曰：子之高见，赵胜受教，然君子拘于礼法，而至死板，小人陷于利害，而失公允。王当用贤者。
>

对曰：非也，天下称贤者寥寥，王之所用众。

王用小人，则如有刃，露锋茫而朝野震慑。

王用君子，则如有鞘，藏锋茫而朝野安。

王用贤者，则刃有柄，锋茫或露或藏，得心应手。

> 曰：此三者之外，更得何人？
>

对日：吕尚辅周武，管仲相齐恒，是为圣，可遇不可求也。

> 曰：何以为圣？
>

对曰：无欲无求，无所不知，是为圣。圣人无故不临危难，圣人见明君而出。

> 曰：昔吕尚贫贱，三就商，又三就周，及至渭水奸钓文王，敢为圣人乎？
>

对曰：非也。佐周武，假节钺，吊民伐罪，灭纣，封齐地，是谓武圣。

> 曰：管仲与鲍叔牙为商，管仲常私之，及至佐公子纠，而引恒公带钩之恨，敢为圣人乎？
>

对曰：非也。治齐，以信义达于天下，尊王扰夷，九合诸侯，一匡天下，齐恒首霸，是谓法圣。

> 曰：孔子人曰圣，为鲁之司寇，先因私而诛少正卯，后弃鲁，周游列国，如丧家犬，其果为圣人乎？
>

对曰：非也。孔子年高，著春秋，汇诗经，尚书，其言行皆集论语，传于后世，是谓文圣。

> 曰：吴孙子伐楚，至郢，欲休整，然吴公子夫槩率所部疾击，大破楚军，决断反不及公子夫槩，可为圣人夫？
>

对曰：非也。孙子将吴师，训之以强，以三万之众，千里趋楚，楚亡，战无不胜，攻无不克，又作兵法十有三篇，后世用兵者皆祖之，及立不世之功而去，后竟不知所踪，是谓兵圣。

> 曰：尚有类者乎？
>

对曰：老子著道德经，总五千言，名无为，吾读之尽皆有为，少言兵，然处处言兵，弗能立不世之功，辞官而隐，可谓道圣。孟轲，庄周，儒道亚圣，世亦祖之。余者虽读圣人之书，习圣人之法，而无圣人之智，圣人之度。圣人有非圣之时，既至成圣，间谋不加之。

> 曰：间谋不加圣人，何以故？
>

对曰：间谋不能成事，反为所间，反为所谋，败者之道。圣人非教也，虽有师，也无师。

## 赵王李牧问对上

> 王曰：周武师尚父，绥之以道，理之以义，动之以礼，抚之以仁，乘此四德，祭祖庙告天下，作泰誓以励勇士，假节钺以制三军，曰吊民伐罪，举一隅之众，凭杀伐定天下，而殷人不非。武王纣王，有何异哉？
>

李牧对曰：武王纣王，实无异也。周武之师，牧野一战而定，杀七十万众，灭国灭族，箕子远走朝鲜，余者宋地就国，武王弟看之，何敢曰仁。殷人非不非，敢非者非殷人。故孟子曰，尽信书不如无书。王者之仁，先取后予，罚上亲下。王者之暴，先予后取，贵上欺下。仁者常为不仁。

> 曰：天下有德者居之，何谓王者之德？
>

对曰：道以索本，义以建功，谋以利害，略以次序。礼、法者规矩，礼者自从之，法者不得不从。此六者，王者之德。

小儿嘻闹，闻于屋外。王问之，李牧曰：牧之孙名左车，玩劣。

> 王曰且视之。

一干幼童做滚雪球戏。牧召左车见王，左车见王微躬，曰：王在上，末将甲胄在身，不能全礼。

众皆乐，王与牧亦乐。

> 赵王曰：作甚？
>

左车对曰：攻咸阳。

> 曰：咸阳城在何处？
>

左车手指残垣。

有左右戏曰：城高墙厚，以何策破之。

左车拾石，与众童滚雪球，以石为核，自残垣始，由下往上至一高处，雪球大如车轮，左车释之，球迅疾而墙倒。一干幼童抚掌笑曰，咸阳城破。

> 王视牧曰：卿善用兵，小儿戏耍可为兵乎？
>

牧对曰：臣孙胡闹。

李左车对曰：以石为将，以雪为众，自下而上至高处，蓄势而发，顺道而为，城破，此乃用兵之妙耳！

> 王叹曰：真将门虎孙也！
>

### 文战

李牧曰：武战未始，文战早开。武战已止，文战不休。文战有二：伐人、伐物。伐人有四：伐君、伐臣、伐军、伐民。

人主万物，心主人。故文战之首，伐人，攻心。心所系：利害、好恶。人之首乃君，君之根乃民。

文战者，圣人不离谋、间。设谋使间，因间用谋。

一：投其所好，以乐其事，以顺其志。彼将日轻，轻则生逸，生宠，生淫。广献美色、珍玩、宝玉，常设游乐，使其无力顾国，则国事荒废。美其国政，上尊号，使其虚荣，则必为虚名所累。美其事，则可苦其民，空耗国库。民苦则民背，耗国则国虚。宠臣、佞臣生焉。

二：恶其所恶，以败其情，以挫其志。彼将日脆，脆则生暴，生弱，生狂。辱其名，羞其行，议其能，揭其短，阻其成事。使其终日郁闷寡欢，心烦意乱。如此，对外则生弱，对内则生狂暴，亲近获罪，贤能远遁，外无死战之将，内无直谏之臣。

三：诱之以利，以失其德，以迷其心。彼将日骄，骄则生进，生惑，生乱。卑辞委听，空许其利。假败以使其军好战，弃易攻难守之地使其累，使其掠夺邻国土地、人口、资财以树敌，与之盟约以绝强援，援以资财而使其与天下诸侯战。如此则使敌国之民苦不堪言而君日骄。

四：加之以害，以丧其威，以去其定。彼将日惧，惧则生退，生疑，生变。挫败敌军使之割地，赔钱，求和。使刺客以使其身不安。助其民反臣背以使其少信多疑。使子弟内斗而嗣位不顺。强兵威逼使其恐惧。收买左右以剪其翼。施反间使其去忠存佞，去贤者，近小人。蒙眼塞听而不知内情外势。乱敌国货值使物资不能调控。毁其险阻以利我军。害其农业以使民饥。收敌国勇士为我所用。操其舆情以待变。

此为伐君之道耳。

五：重金以贿敌臣。厚此薄彼以使敌臣互相倾轧。散播谣言以使君不信臣。非议君之过使君怒臣，非议臣之过使臣恐君，使忠臣过激而送命。助小人成事以使其上，使忠臣坏事以使其贬。官吏上不遵君王礼法，下不顺天下之心。

此伐臣之道耳。

六：使将与内臣不和。短给养，钝兵锋，少操练，懈守备，败军纪，盛贪风，迫其能者去，助无能者上。文武生隙，军民不和，君不信将，将不能驭兵。

此伐军之道耳。

七：伐民之道，先使民苦，民累，再使民心思变，然后使民反。敌国之民不以国为荣。

国有明君，然后可强。国有昏君，尽皆失矣！

## 赵王李牧问对中

> 赵王曰：寡人欲知用兵之道，西拒强秦，北却胡虏，东，南免燕魏之拢，何以得？
>

李牧对曰：善哉，王之问。王者用兵有四：治、谋、略、术。治分二：治国，治军。然后始有攻伐。攻伐有四：伐国，伐军，伐人，伐心。王许之以利，则有趋利者，王赏有功，则有竞功者。

> 曰：何以治国？
>

对曰：将相各相分，王可问平原君，臣愿进治军之道。

> 曰：善，卿言之。
>

对曰：虎狼之师，攻无不克，战无不胜，国之福，将所欲。太公兵法曰兵出于政。人之所用，所食皆赖地所出。故农耕，立国之本，然后作三军。治军者，曰养、管、教、练。

士卒所食、穿、住，所用戈、矛、盾、车马，甲胄皆由王所供，王取于民。故欲强国，先富民，欲强军，先养军。军用不可有缺。军用有缺则军心不稳，军力不济，不可为战。

次曰管。王拜将，则军中将令如山，赏刑罚罪，皆出于将。为将者，严佐爱下。将不能束三军，不可为战。

再曰教。知旗号，知金鼓，知进退，知隐伏，知阵法，知器械，知难易，知危难。皆出将所教，未教，不可为战。

再曰练。教而知，知而练，练而熟，熟而成本能，则战力倍增，所当者无不披靡，如此方可为战。可谓治军千日，战于一朝。

赏、刑、罚、罪、将治军之道，军中之常。赏以激进，励士气，刑以止退，惧来者，罚以问责，明军纪，罪以去祸患。

赏勇者使怯者刚强，赏有功使无功者奋进，赏死士使生者免后顾之忧，故士虽死，明君不怠其亲。

扰民者刑，犯上者刑，胆怯者刑，无故毁损者刑，非令而弃城者刑。

执法不公者罚，执事不成者罚，事有不明者罚，非问而问者罚。

背国者罪，通敌者罪，逃跑者罪，泄密者罪，贻误战机者罪，将令出而后至者罪，不遵将令者罪。

## 赵王李牧问对下

> 赵王曰：何为谋、略、术？卿试言之。
>

李牧对曰：善哉，王之问。谋以利害。深思熟虑，朔其根源，通晓全局，以有应对之策，是谓谋。略以次序。视事之利弊、轻重、缓急，临机应变，作出取舍，是谓略。术以成事。事在人为，知事之妙，知成事之技，熟能生巧，是谓术。

> 问曰：何谓神明？
>

对曰：知之而言有所不知者，神也。见之而言有所不见者，明也。

> 问曰：强国之根本若何？
>

对曰：君明则民附，民附则国强、军强，以强击弱，焉能不胜。君不明而欲国强，若无本之木、无源之水。君居尊以眼耳察天下，君礼下以心受。君所忧者，礼法不达于庶民，民所苦者，天下无说理处。

> 曰：愿闻克敌之道。
>

对曰：胜在庙堂为上，此君胜也，胜在国界为下，此将胜也，将胜不若君胜。破敌者，杀卒为下，斩将居中，惑乱君王，扰其庙堂，上之上者。君昏而相贤，相隐，相佞而将能建功者，未尝闻也。克敌者，克君，克相，克将，克军，先敌其政。克人者，克亲，克友，克身，克心，先乱其性。挫败敌人，先克其心，料敌之心而谋。使敌迟疑，犹豫、胆怯、浮躁、患乎得失、急功近利，如此类者。使我果决，大胆、勇悍、稳重、坚定、有条不紊，知我必胜，如此类者。然后对敌。

> 曰：天下言兵者众，奈何！
>

对曰：天下言兵者，推吴孙子法，魏吴子法，姜太公法，余者或可习之。凡用兵，固己之兵阵，破彼之兵阵，临敌之要。

> 曰：分兵合兵有道乎？
>

对曰：分兵为合，分进合击，我分兵迫敌分兵，然后我合兵击之，分兵而不能合，是谓散，合兵而不能分，是谓困。

> 曰：两军相拒，何以击敌？
>

对曰：破敌者。敌阵未成可击之，敌阵已成而不得天助可击之，不得地利可击之，敌士气低落可击之，敌饥疲可击之，敌阵旌旗不整可击之，士卒张望可击之，敌新集可击之，敌涉水半渡可击之，敌主将迟疑可击之，敌主将迷惑愚昧可击之，主将为君王所忌可击之，主将未授全权可击之，主将威不加三军可击之，主将公私不分可击之，敌将胆怯可击之，敌军心不齐可击之，敌后至可击之。

### 人才

人分好坏、优劣、勤懒、信与背、贤与不肖。贤者贤多，不肖者不肖多，贤有不肖，不肖有贤。物分阴阳，阴阳共生，或阴多于阳，或阳多于阴。兵法用之于人，居阳击阴，以阴克阳。以贤制不肖，以不肖克贤。故智者千虑，终有一失，愚者千虑，终有一得。智者守愚乐民，愚者弄智苦民。

高木通干，不见于世，求于深山以为材。曲木繁枝，合抱之树，见于道旁而不用。

有贤才者，或隐于野，或没于市。周文王遇吕尚于渭水，齐景公拔穰萓于微寒，白起出自伍卒，韩信游 走于乡野。然委之以重任而事竟成。朝堂之上，将相，士大夫或起于宗室，或源于世家，然成事未必。

明王选才，不问出身，不拘成规，不假他人，不循官级，惟才。用其才，委以事。问其得失，赏功，罚过，刑罪。

国事多矣！王虽勤勉，或不亲为，用人也。

礼之，重之，则才出。贤才辅佐，社禝之褔。奈何，奈何！非明主弗能用。用其才者，曰信，曰任，曰不疑。废其才者，分之，闲之，看之，制之。

夫闻。贤者乐志，常人乐事，好好恶恶，趋利避害，人性所在。志者众，何志为先；事者众，何事为先；好恶者众，何好恶为先；利害者众，何利害为先。圣人据此而识人。

富贵而贪者，重利而不知体恤，下易生变。贫贱而贪者，必弃礼法如草，可利诱。富贵而轻财者重义，可友，可盟。怯者可威逼；勇者可挑斗；急躁者可激；轻狂者可麻痹；酗酒者易乱；好色者易惑；诚实者可欺；贫贱者或敢尽弃；富贵者或难舍；憋屈者或怒，怒而杀乱；申达者或乐，乐而不慎；忍辱负重者或有大志，不得志者，时不至也；安逸避害者常有大才，未见才者，自掩其才也；小富即安者难决；弄才者遭妒；易喜怒者性轻，不可委以重任；语多者不智，不可近机要；重义者轻生；重国者守节；图名者自累；重法者难以通融；重权者冷酷；重利者贪财；藏私者不义；骄奢者人不附；淫逸者无志；尊者不居尊则显其德，卑者不显卑则明其志。

识人用人，显其长，去其短；识人制人，显其短，去其长。揣人，先揣己，再揣他人。识人之难，莫过于性，才，德。

> 王问曰：寡人与卿等各执一策，均可，当用何策？
>

李牧对曰：威则用王之策，宠则用臣下之策。

> 问曰：昔郑、鲁、卫，古中原大国，今苟延残喘，秦乃西地小邦，周天子东迁方立国，反强，何以故？
>

对曰：郑、卫、鲁民风奢糜，主昏臣媚，好声色。郑卫之乐淫，女妖惑，二者皆视之为宝，且国家内乱不止，鲁人好礼，臣欺公室，家臣欺主，故皆世衰。秦自穆公始，用百里奚，蹇叔，二者皆贤，此霸业之始，至孝公用卫鞅变法图强，立木为信，励耕战，数代皆主明臣能，愈强。

> 问曰：事有二，或闻先后。
>

对曰：事分轻重缓急、主次难易。处事分治、推、乱，各有分寸，择善而为。

## 用间

孙子曰：知己知彼，百战不殆。知彼不易，知己亦不易，皆间矣，不间不知。圣人察天地万物，究其理，无所不间。间天、地、四时、寒暑、山、水、草木、农耕、民俗。间人，性也：数量、忠勇、智愚、富贵、贫贱、贪廉、欲念。圣人用间，或施于己，或施于彼。世知知己知彼，而不知所知者何。

孙子言用间有五，因间、内间、生间、死间、反间。间，用兵之至。知为间之本，知人为本，人者性为本，性者，好恶利害。故察人性，用间之本。性者心也，用间于人，攻心为上。君子图名，小人趋利，贵者恋权，贱者邀宠，贪者迷财，廉者重义，厚者尚德，轻薄好色，智者弄才，愚者乐夸，勇者好斗，怯者惜命。用间者先知。

圣人或间于己，或间于彼。间己者，曰合、实、密、强。间彼者，曰离、虚、疏、弱。

圣人用间于己，则敌间无所用，使亲近者不骄，疏远者不怨，内却不臣，外除隐敌，知将、相、大夫、官吏、庶民。国境之内，知天、地、人、事、物。举国如铁，以此击敌，焉能不胜。

圣人用间于彼，使我无所不用。使敌奸佞者亲，忠贤者遁，内生不臣，外失强援。将相，大夫，官吏，庶民各怀其心，互相倾轧，君王蒙敝，国如枯草，军如粉末，击之如碎垒卵。外间者，明暗也。明间者，视、听、传、应。暗间者，乱、议、拉、挑、诱、刺、毁。解敌外间者：施彼外间，施己内间。我君不明，臣不贤，则为敌间，敌君不明，敌臣不肖，则为我间。明君礼下而为尊，有信方可任，故间君，诸间之首。

## 论将

汉王封大将军韩信为齐王。大将军信与诸将宴饮，语李左车曰：寡人与子初会于井陉，得子之助至矣！平燕赵，定三齐，败龙沮，多受益于子之谋。昔子之祖李公牧，名将也，赵国社稷所系，将有可说乎？

李左车对曰：明君得良将，拔于市井、乡野、伍卒。将有七：君将、相将、大将、战将、谋将、才将、猛将。

居能治国，出则能战，知政、谋、略、术，知人善任，俯瞰全局，心思慎密。若齐恒、晋文、楚庄者，是谓君将。

居庙堂则辅君，出则帅三军。知政，知谋，知兵，知战，知大略，谨细密，受命于王，事有不奏，临机决断。君王亲之，信之，是谓相将。君王不亲不信，则非相将之福。辟若姜子牙，管仲者。

非战则练兵，战则帅三军。知谋，知战，知兵，知大略，谨细密，受命于王，独当一面，事有所奏，临机决断。君王亲之，信之。君王不亲不信，非大将之福。辟若吴起，白起，韩信者。

非战则练兵，战则统兵。知兵，知战，知大略，从全局，谨细密，受命于王，独当一面，有事请奏，此谓战将。君王用之，信之。不用，则国事不闻不问。辟若廉颇，赵奢者。

居庙堂佐君，随军佐将。知政，知谋，知大略，非命不奏，此谓谋将。君王幸之，不幸则不谭。辟若孙膑，张良者。

非战则练兵，战则为锋，知兵，知战，勇悍而不畏死。受命于将，有事请命，此谓猛将。君王宠之，不宠则命休矣！辟若樊哙，灌婴者。

非战则练兵，战则佐将，属兵事有其一，受命于将，依令而行，是谓才将。君王知之，将重之。不知不重，战则无功。

楚庄王，猛将、谋将、战将、大将、君将也，故无敌于天下。

项王，猛将、战将、大将也。以猛将才不及张良之谋将，以战将才不及韩信之大将，以大将才不及汉王之君将。是以楚覆汉兴。

王择才而用将，不容有失。将无世家，将无定形。

君将若出，霸王之业。

明君、相将相合，霸王之业。如姜尚助武王，管仲、赵衰相齐恒、晋文。

明君、贤相、大将相合，霸王之业。如李悝、吴起佐魏文侯，范睢、白起佐秦昭襄王。

## 大将军

大将军韩信，用兵至矣！初，大将军陈兵井陉，左车为陈馀谋，弗听，大将军破之。左车为阶下囚。大将军以重金索左车，亲释而东向事。大将军用左车谋，燕赵既定，转战齐地。郦食其以三寸舌说降三齐。大将军以蒯彻略灭齐。

齐地说降，便为汉之属地，攻之不可。若为汉臣，是为乱汉，为汉王所不容。若独树旌旗，大将军妄动干戈，横加兵祸于齐地，齐民多有不附。大将军自走亡道，惜哉！左车虽进言，弗听，遂去。

大将军败龙沮于潍水。

楚汉相争，裂鸿沟为约。项王东撤，汉王弃约追击，不胜。汉王令大将军击楚。大将军挟兵自重，求封假齐王。汉王以陈平计，封大将军为齐王，假齐地之兵，会同天下诸侯，围项王于垓下。楚灭。

然盖世英雄，终命丧未央。呜呼！

夫闻：主昏臣佞，良将隐于野。主暗臣贤，将不出国门。主明臣媚，将不能建功。宠臣忌妒，将不作为。主忌臣能，良将远遁。

故有魏文侯之明、李悝之贤，而建吴起之功。有始皇之明、李斯之贤，而建王翦之功。

## 言辞

言者口舌之事，行者身体之事。听言观行，直达于心，耳目助之。

愚者一言一行，便知其心。智者千言，实无一言，智者千行，不知其行。愚者所虑者寡，露其言行，受制于人。智者所虑者众，露其言行，制人。智者言行，阳助人，利人，惑人，阴制人，欺人。虽如此，智者千虑，终有一失，愚者千虑，终有一得。智者以言取人者，先度人之智愚，以行取人者，先度其势。智者言行，利为根，助为表，或益或损。

智者以言行谋人者，迷其心，乱其意，弱其志，绝其望。助人则反之。

智者言行，守虚静，梳脉胳，明事理，以虚击实，以实击虚，事急从缓，事缓则急。

以言辞说人者，比之用兵，以正合，以奇胜。反之以见其情，顺之以明其志。反复求之。

喜恶利害为根。所喜所利者添喜添利，所恶所害者添恶添害，扩其情，以见其心。所喜所利者少喜少利，所恶所害者少恶少害，稳其情，以见其性。短者短之，使其受制，长者长之，使其受忌。短者补之，使其麻痹，长者削之，使其动摇。

言辞有三，曰驳，曰抚，曰诱。以气助情，以情助言。未言先知彼之心而后备。动之以情，晓之以理；无情在我，见情在彼；说情在我，生情在彼。彼心虚静者，破其虚静而为实。助之则以彼之实击虚，损之则以己之虚击彼之实。彼心泘躁者，助之则安其情，损之则溢其情。

说彼为我用。言辞有二，说合说离。说合：殊途同归，同途异归者说归；同途同归，殊途异归者说途。说离则反之。

言辞二十。假言，真言，溢言，损言，重言，轻言，难言，却言，应言，信言，饰言，钓言，谀言，义言，托言，静言，戚言，怒言，比言，挑言。

## 转圆定方

汉王得天下，都长安，封李左车为广武君。

左车游常山，行至山谷，见一采药翁。左车上前作揖曰：昔吴孙子言，常山有蛇，曰率然，击首则尾至，击尾则首至，击其中则首尾皆至，长者知乎？

翁久视左车曰：子何人，独率然乎？

左右语广武君李左车是也。

翁对曰：子之先祖，赵之名将。子亦佐汉王，三齐王者，当熟知兵法，天地万物皆有道，蛇不寻亦可。

左车曰：愿得闻乎？

翁领左车行于谷，山泉常流焉。翁拾圆石于溪，递与左车，曰：此石若何？

左车曰：此石通体圆顺，实乃可爱，可带回把玩。

翁领左车一行至山下，见左车之车马，因语左车曰：子之物？

左车曰诺。

翁曰：车轮圆而行天下，车辕方直可载人。翁又指前一屋，曰：吾之舍，垒方石而成墙，子悟道乎？

左车含糊。

翁曰：有转圆定方之术。转者动也，圆者无棱角也，圆生活，转圆而人不觉；定者固也，方者正也，方生死，定方而物难变。行转圆之术，进则获利，退则避害。行定方之术，阳则避害，阴则固利。处世之道，外圆内方，亦或外方内圆。圣人行转圆之术，天地内外上下，无孔不入；行定方之术，天地内外上下，铜墙铁壁。

左车视左右曰：此隐者也。

左车游于山林，见高木中摧，见一木败于岗，根露于表，见粗木根深枝繁叶茂。曰：高木秀于林，则中折。中不列于林，则挤压。低木藏于林，则被覆。木立于林，下扎中强上迎。下扎则根稳，中强则杆劲，上迎则冠秀，子不见合抱之不，尽得天日雨露之华，漾漾姿色生焉。

左车归，见工匠修补军灶，先敲而后补之。因叹曰：此亦有道耳！

左车终悟道。

天地万物有阴阳之分，阴阳相异同。同者顺，异者激。人居中。

转圆。转者动也，圆者无棱角也。转圆则无伤而顺畅。

定方。定者静也，方者平直也。定方则静固而安。

拆补。拆者解之，明万物事理。补者修之，无遗漏无破绽。拆补则事全。

包容。包者掩盖，容者装下。居内则和谐共生，内外一也。内和为先，方可内争，争不脱和。

迎合。迎者抵近，合者拥抱。向上为迎，向下为顺。迎则云开，顺则根深。

交融。交者进入，融则元气生焉。此谓物事初生之道。

脱制。脱者远离。内乱无救，则脱，免不测。为上者失德，气数已尽，树倒墙推曰制。

道祖曰：古之善为道者，微妙玄通，深不可识。又曰：道可道，非常道，名可名，非常名。无，名天地之始。有，名万物之母。故常无欲，以观其妙。常有欲，以观其徼。此两者，同出而异名，同谓之玄，玄之又玄，众妙之门。