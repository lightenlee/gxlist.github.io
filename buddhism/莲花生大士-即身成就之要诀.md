# 即身成就之要诀

作者：莲花生大士

净心诚信谛听之：

身要虽有诸要门，然皆不脱于三者：无作松坦与适意。

语要虽有诸要门，如持气与持明咒，然皆总摄于斯旨：止语休息如哑者。

意要虽有诸要门，如紧松与内外观，然皆不脱置心于：自然无作无乱境。

此心宛然非寂灭！若寻思此心是无，然如阳焰若恒照。

若寻思此心是有，然无形色与表色。唯毕竟空与明觉，此即汝之心自性。

既能如是体认之，于此当生决定信。说此即是见之要。

住此寂境无散乱，复无造作与持守，说此即是修之要。

尔时于六尘境中，无攀缘染著取舍，亦无希冀怖畏心，说此即是行之要。

无论何种犹疑生，祈求亲传之上师！

勿住城邑聚落中，应住静处而修持；舍弃最深之执著，及与紧系难舍者。

若能如是而行持，此身虽为凡夫身，此心已同于诸佛。

> 南无本师释迦牟尼佛！南无至尊莲花生大士！